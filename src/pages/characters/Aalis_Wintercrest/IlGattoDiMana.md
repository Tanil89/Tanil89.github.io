---
title: Il gatto di mana
index: 2.5
---
# Il gatto di mana
_Questo capitolo sarà scritto come se lo scrivesse Aalis in prima persona per provare un altro stile, è un intermezzo tra il capitolo 2 e 3 non giocato al tavolo_    
Esausta dall'avventura sono tornata a casa per recuperare le forze, tempi bui si prospettano all'orizzonte. E' stato bello riabbracciare la mia famiglia e le mie sorelle Renata e Lucilla. Avevo bisogno di una pausa.

Ho rincontrato Narwain il mio amico di infanzia, era molto preoccupato e voleva sapere se stessi bene o fossi ferita, è un caro amico. L'ho rassicurato facendogli capire che sono stata affiancata da compagni affidabili e che non doveva preoccuparsi, poi con fare un po' pedante gli ho ricordato che deve allenarsi e non trascurare l'addestramento, che a breve avrebbe dovuto fare la sua parte. Narwain rispose sbuffando e ci siamo messi entrambi a ridere. Sì avevo bisogno di tornare a casa.

Passò qualche giorno quando una mattina mi svegliai sentendo un fagotto pesante sul letto affianco a me, assonnata riaprì lentamente gli occhi quando vidi un gatto. La strana creatura che dormiva beatamente al mio fianco era evanescente e nebulosa. Osservandola con maggiore attenzione mi accorsi che il felino era composto da mana purissimo.    
Senza alzarmi dal letto per non disturbare il micio mi guardai attorno, la porta e le finestre erano chiuse, come era entrato nella stanza? Cominciai ad accarezzarlo quando questi si svegliò facendo le fusa, sorridendo mi alzai dal letto per andare a fare colazione.    
Il gatto non sembrava intenzionato a rimanere da solo e si alzo in volo per seguirmi. "Questa è bella, il gatto vola, probabilmente sto ancora dormendo" pensai.    
Mi diressi verso il salone principale dove venne servita la colazione, entrando nella stanza sentì la voce sbalordita e preoccupata di Lucilla "Aalis, cos'è quella cosa volante?!", tranquillamente alzai le spalle "sinceramente non lo so, quando mi sono svegliata l'ho trovato accanto a me sul letto, speravo che qualcuno di voi sapesse dirmi da dove potrebbe essere entrato".    
"Sei parecchio tranquilla per non sapere neanche con chi sei andata a letto. Accade spesso?" chiese maliziosamente Renata la primogenita alle mie spalle.    
Colta alla sprovvista sono arrossita "ma no dai... che stupida che sei, è solo una creatura di mana" dissi consapevole dell'assurdità della frase, non era una cosa comune trovare creature del genere.    
"Sto scherzando, sto scherzando" disse Renata divertita ma Lucilla era ancora preoccupata "e se fosse pericoloso?!"    
"Potete stare tranquille, non so come mai ma sento che è una creatura pacifica, non so come spiegarlo..." ed era vero, sentivo quasi come se fossi connessa a quella creatura, la sentivo affine al mio carattere anche se non saprei spiegare come.

Finita la colazione mi diressi alla fortezza d'argento per consultare la biblioteca dell'ordine, alla ricerca di qualche informazione su creature del genere, il gatto continuava a seguirmi, voleva giocare ma lei non poteva mettersi a giocare in pubblico con un gatto volante, sarebbe stato... infantile. Il gatto accettò sommessamente il rifiuto.    
Arrivati alla biblioteca mi misi a studiare con il gatto che si appallottolò al mio fianco. Consultando vari tomi antichi di creature magiche non ho trovato nulla che si potesse adattare a quella creatura.    
Mi rivolsi anche a diversi studiosi dell'ordine, sapienti, viandanti ed esperti di creature ma nessuno sapeva identificare quello strano essere, l'unica cosa che capii è che era di origine elementale e che era legato al gelo e alla luce.

Ormai si era fatta sera e rassegnata mi diressi verso l'ospedale della città per dare il mio contributo con piccoli rituali di guarigione o incantesimi di cura. Era un'abitudine che avevo da quando sono tornata a Torax alla fine degli studi ecclesiastici, molti ritengono che i nobili non dovrebbero abbassarsi a fare simili lavori, ma il sorriso delle persone che hanno ritrovato la speranza dopo la malattia è sufficiente a ripagare gli sforzi fatti.

Esausta mi sedetti su un divanetto sul retro, riservato al personale,  prima di tornare a casa e il gatto si appoggiò delicatamente sulle mie gambe, cominciai ad accarezzare quel gattino sornione, quando sentii recuperare le energie mentali spese.    
"Giusto sono una stupida, è un gatto composto da mana" pensai, "vuole condividere le sue forze con me", lo ringraziai con un sorriso continuando ad accarezzarlo, il gatto rispose con delle fusa.

Tornai a casa per cena e parlai con i miei genitori e le mie sorelle sul da farsi.    
"Sembra si sia molto affezionato a te, hai già deciso come chiamarlo?" disse Lucilla ormai tranquillizzata dal comportamento dell'animale     
"no, non ci ho pensato" risposi    
"Beh non possiamo continuare a chiamarlo gatto, dobbiamo dagli un nome"    
Dopo averci pensato un po' "Misty" pensando alla sua forma evanescente e nebulosa    
"Sì mi piace, allora Misty ti piace questo nome?" disse allegra la secondogenita, il gatto fece una capriola e rispose con un allegro miagolio.    
Scoppiammo tutti a ridere, da allora il gatto continuò a seguirmi ovunque andassi.